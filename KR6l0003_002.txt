#-*- mode: mandoku-view; -*-
#+DATE: 2015-08-30 20:47:16.225550
#+TITLE: 施設論
#+PROPERTY: CBETA_ID T26n1538
#+PROPERTY: ID KR6l0003
#+PROPERTY: SOURCE Taisho Tripitaka Vol. 26, No. 1538
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6l0003_T_000-0514a>¶¶¶¶¶¶¶¶¶¶¶¶
#+PROPERTY: LASTPB <pb:KR6l0003_T_002-0517a> ¶¶¶¶
#+PROPERTY: JUAN 2
¶
¶
《施設論》卷第二¶
¶
西天譯經三藏朝散大夫試¶
光祿卿傳梵大師賜紫沙門¶
臣法護等奉　詔譯¶

對法大論中因施設門第四之一¶

總說頌曰。¶

#+BEGIN_VERSE
「　二瑞相出現
　作護胎無染¶
　完具無欲心
　快樂及不坐¶
　鹿皮以承接
　七步觀四方¶
　語言及二龍
　及阿難往事¶
　天花與天藥
　床座捨莊嚴¶
　受草見法衣
　悲心現神化
#+END_VERSE
」¶

又問。何因菩薩。最初於兜率天宮歿已。降母¶
胎時。一切大地。皆悉震動。答龍威力故。以¶
諸龍王得聞菩薩大威德者。兜率天宮¶
歿已。降神母胎。乃從水中。跳躍而出。心生¶
歡喜。適悅慶快。乘空盤旋。往返游泳。樂欲¶
瞻覩菩薩聖相。龍出水故。水即大動。以水動¶
故。大地震動。又復菩薩決定當成如來應供¶
正等正覺。已勤為眾生宣說出要離生善法。¶
是故上鼓於風。中搖於水。下震於地。此是¶
菩薩。先現瑞相。又問。何因菩薩。最初從兜率
<pb:KR6l0003_T_002-0517b>¶
天宮歿已。降母胎時。有大光明。普照世間。¶
所有一切黑暗昏冥。悉得明亮。日月威光。映¶
蔽不現。是時所有一切眾生。蒙光照已。互得¶
相見。咸作是言。奇哉仁者。有異大士。生此¶
界邪。答以菩薩大士大威德者。最初從彼兜¶
率天宮歿已。降母胎時。有欲色界諸天子眾。¶
聞其菩薩大威德者。從兜率天。降神母胎。諸¶
天歡喜。適悅慶快。乘空盤旋。往返游泳。樂¶
欲瞻覩菩薩聖相。而彼諸天。當往返時。有大¶
光明。普照世界。黑暗昏冥。悉使明亮。日月威¶
光。映蔽不現。是時所有一切眾生。蒙光照已。¶
互得相見。咸作是言。奇哉仁者。有異大士。生¶
此界邪。。又¶
復菩薩。決定當成如來應供正等正覺已。出¶
現廣大勝慧光明。普照世間。此是菩薩先現¶
瑞相。¶

又問。何因菩薩最初從兜率天宮歿已。降母¶
胎時。有四天子。自四方來。隨方而住。為菩薩¶
母。密作衛護。答以彼三十三天子眾。長時安¶
慰。守護善法。咸作是言。大哉世間無光明¶
者。無歸向者。如來應供正等正覺。當出世間。¶
悉為化度。彼諸天子。以利益誓願為勝緣故。¶
是故來為菩薩聖母。密作衛護。¶

又問。何因菩薩。住母胎中。而能不染胎臟¶
諸垢。無血肉垢無雜穢垢。乃至餘諸不淨垢¶
等。而悉不染。答菩薩往昔修因。其事廣大。謂¶
於父母知識及師尊所。并餘沙門婆羅門眾。¶
不生惱害。而復愛樂不惱害者。即以清淨事¶
用所攝。謂持清淨臥具。衣服飲食。塗香粖香。
<pb:KR6l0003_T_002-0517c>¶
及妙花鬘床座舍宇。燈明等物。廣行布施。以¶
清淨法。普照眾生。由斯善業同分因故。住母¶
胎中。不染諸垢。¶

又問。何因菩薩。住母胎中。身相完具。母亦復¶
見清淨圓滿。答菩薩往昔修因。其事廣大。謂¶
於父母知識。及師尊所。并餘沙門婆羅門眾。¶
不生惱害。而復愛樂不惱害者。即以完具舍¶
宇衣服飲食受用等物。完無缺者。內心清淨。¶
廣行布施。由斯善業。同分因故。在母胎中。身¶
相完具。¶

又問。菩薩在母胎時。而菩薩母。不於¶
男子起彼欲染和合之意。答菩薩往昔修因。¶
其事廣大。謂自能持清淨梵行。無非法行。離¶
諸惡香。超越女人染污之法。自能精持諸梵¶
行已。復教他人。如理修持。由斯善業同分因¶
故。而菩薩母。無染欲意。¶

又問。何因菩薩。在母胎時。其菩薩母。奉持五¶
戒。所謂乃至盡壽。不殺不盜。不染不妄。及¶
不飲酒。以不飲酒故。離諸放逸。答菩薩往昔¶
修因。其事廣大。謂自斷殺生。離殺生業。復教¶
他人斷離亦然。自行不盜不染不妄。及不飲¶
酒。復教他人斷離亦然。由斯善業同分因故。¶
而菩薩母。奉戒清淨。¶

又問。何因菩薩。在母胎時。其菩薩母。身無疲¶
倦。心得快樂。答菩薩大士。具大威德。有勝光¶
明。使菩薩母。大種堅牢。而無增損。以如是¶
因故。而菩薩母。無倦快樂。¶

又問。何因菩薩。出母胎時。大地震動。答菩¶
薩大士。具大威德。廣如前說。
<pb:KR6l0003_T_002-0518a>¶

又問。何因菩薩。出母胎時。有大光明。普照世¶
界。答廣如前說。¶

又問。何因菩薩出母胎時。其菩薩母。不坐不¶
臥。安然而立。有剎帝利上族同時所生。答菩¶
薩聖母。少病少惱。作諸善業。勝妙果報。現前¶
克成。故不坐不臥。離諸苦受。¶

又問。何因菩薩出母胎時。有四天子。自四方¶
來。以妙鹿皮。承接菩薩。答菩薩長時。少病¶
少惱。作諸善業。勝妙果報。現前克成。故使¶
天來承接菩薩。免致墮地。離諸苦受。¶

又問。何因菩薩初生。即行七步。答菩薩大士。¶
於長時中。正念出離。親近修習。廣大施作。¶
復善記說。又復菩薩決定當成如來應供正¶
等正覺已。廣為眾生。說七覺支法。¶

又問。何因菩薩初生。觀察四方。答菩薩長時。¶
與毘鉢舍那所俱正念親近修習。廣多施作。¶
復善記說。又復菩薩決定當成如來應供正¶
等正覺已。觀察四聖諦法。廣為眾生。開示演¶
法。此是菩薩先現瑞相。¶

又問。何因菩薩初生。即作是言。今我此身。是¶
最後有。是邊際生。答菩薩在母胎中。常生悲¶
惱。念救眾生。既出胎已。乃作是言。今我此¶
身。是最後有。是邊際生。又復菩薩。決定當¶
成如來應供正等正覺已。廣為眾生。說法化¶
度。此是菩薩先現瑞相。¶

又問。何因菩薩。於虛空中。天降二水。¶
一冷一暖。用沐菩薩無垢之身。答龍威力故。¶
以彼天龍。於其菩薩。深生淨信故現斯相。¶

又問。何因菩薩初生。於聖母前。大水涌現。隨
<pb:KR6l0003_T_002-0518b>¶
菩薩母所欲受用。答龍威力故。以彼諸龍。於¶
菩薩母。深生淨信。故現斯相。¶

又問。何因菩薩初生。空中自然奏天音樂。答¶
天威力故。以彼諸天。於其菩薩。深生淨信。又¶
復菩薩決定當成如來應供正等正覺已。聲¶
聞十方。此是菩薩先現瑞相。¶

又問。何因菩薩初生。空中自然天雨眾花。所¶
謂優鉢羅花。鉢納摩花。奔拏利伽花。俱母那¶
花。曼陀羅花等。又復雨彼眾妙沈水薰陸旃¶
檀香粖。及散天中殊妙之衣。答天威力故。以¶
彼諸天。於其菩薩。深生淨信。又復菩薩決定¶
當成如來應供正等正覺已。具大福力。一切¶
衣服飲食床座病緣醫藥。并餘受用。皆悉豐¶
足。此是菩薩先現瑞相。¶

又問。何因菩薩生後。始七日。其菩薩母。¶
即趣命終。答菩薩大士大威德者。降母胎時。¶
三十三天子眾。於其菩薩。極大尊重。即以天¶
勝威光。授菩薩母。其後菩薩出母胎已。母不¶
復有天之威光。俱具人中威光色相。眾妙飲¶
膳。隨宜資養。故菩薩母。速趣命終。¶

如經所說。菩薩能知入胎住胎出胎等事。云¶
何是為菩薩能知入胎住胎出胎等事。答菩¶
薩昔於迦葉如來應供正等正覺法中。最初¶
為菩提故。勤修梵行。正念具足。親近修習。廣¶
多施作。發大誓願。願我當成如來應供正等¶
正覺已。所有世間癡暗眾生。無救護者。無歸¶
向者。廣為化度。以是因故。我於迦葉如來法¶
中。最初為菩提故。修梵行已。得生兜率陀天。¶
生彼天已。乃作是念。我當得成如來應供正
<pb:KR6l0003_T_002-0518c>¶
等正覺已。正念具足。親近修習。廣多施作。以¶
是因故。生彼天中。未久之間。即得彼天三事¶
所攝。一天壽命。二天色相。三天名稱。菩薩作¶
是念時。兜率陀天諸天子眾。悉知菩薩決定¶
當成如來應供正等正覺。以是緣故。皆生恭¶
敬尊重供養。正念具足。親近修習。廣多施作。¶
乃至菩薩。隨彼天子壽量而住。正念具足。親¶
近修習。廣多施作。菩薩即能了知入母胎事。¶
又作是念。我當得成如來應供正等正覺已。¶
正念具足。親近修習。廣多施作。菩薩即能了¶
知出母胎事。住胎亦然。¶

如經所說。佛告尊者阿難言。我念往昔。於彼¶
迦葉如來應供正等正覺法中。最初為菩提¶
故。勤修梵行正念具足。親近修習。廣多施作。¶
發大誓願。願我當成如來應供正等正覺。¶
所有世間癡暗眾生。無救護者。無歸向者。廣¶
為化度。以是因故。我於迦葉如來法中。最初¶
為菩提故。修梵行已。得生兜率陀天。生彼天¶
已。乃至得彼天中三事所攝。即作是念。我當¶
成正覺已。正念具足。修習施作。以是因故。作¶
是念時。彼天子眾。悉知菩薩當成正覺。皆生¶
恭敬尊重供養。正念具足。修習施作。以是緣¶
故。乃至菩薩隨彼天子壽量而住。修習施作¶
菩薩即能了知從兜率天宮歿已入母胎事。¶
又作是念。我當成正覺已。正念具足。修習施¶
作。菩薩即能了知住母胎事。菩薩又作是念。¶
我當成正覺已。正念具足。修習施作。即能了¶
知出母胎事。¶

復次阿難。我以正念具足修習施作故。未久
<pb:KR6l0003_T_002-0519a>¶
之間。出母胎藏即行七步。¶

阿難當。此如是等。一一皆是我昔思念。¶
當成如來應供正等正覺已。廣為眾生。宣說¶
七覺支法。此是菩薩先現瑞相。¶
《施設論》卷第二¶

