#-*- mode: mandoku-view; -*-
#+DATE: 2015-08-30 20:47:16.283850
#+TITLE: 施設論
#+PROPERTY: CBETA_ID T26n1538
#+PROPERTY: ID KR6l0003
#+PROPERTY: SOURCE Taisho Tripitaka Vol. 26, No. 1538
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6l0003_T_000-0514a>¶¶¶¶¶¶¶¶¶¶¶¶
#+PROPERTY: LASTPB <pb:KR6l0003_T_005-0523b> ¶¶¶¶¶¶¶¶¶¶¶¶
#+PROPERTY: JUAN 5
¶
¶
¶
《施設論》卷第五第六第七同卷¶
¶
宋西天三藏朝散大夫試光祿卿¶
光梵大師賜紫沙門臣惟淨等¶
奉　詔譯¶

對法大論中因施設門第八之二¶

又問。何因未離欲者。當趣滅時。上風吹鼓。¶
內入其身。已離欲者。當趣滅時。無上風吹鼓¶
內入其身。答未離欲者。當趣滅時。外心生起。¶
住著奔流。風吹目開心周遍故。其風不止。是¶
故上風吹鼓內入其身。已離欲者。當趣滅時。¶
無外心生起住著奔流。無風所吹。目不開合。¶
無心周遍。其風乃止。是故無上風吹鼓內入¶
其身。由此因故。其事如是。
<pb:KR6l0003_T_005-0523c>¶

又問。何因人命存活。身體輕安。而復調暢。命¶
既終歿。身體堅重。而不調暢。答其終歿者。邊¶
際分位。火界風界。二界俱滅是故堅重。而不¶
調暢。彼存活者。中間分位。火界風界。二界不¶
滅。是故輕安。而復調暢。由此因故。其事如¶
是。又問。何因人命存活。現住世間。飲食銷¶
散。既終歿已。食不銷散。答人命存活。現住¶
世者。中間分位。火界水界風界不滅。由彼水¶
界流潤。火界成熟。風界吹鼓。故其所食。而¶
乃銷散。彼終歿者。邊際分位。水界火界風¶
界俱滅。以其所食。水不流潤。火不成熟。風¶
不吹鼓。故不銷散。由此因故。其事如是。¶

又問。何因人命存活。現住世。身無穢氣¶
既終歿已。穢氣充盈。答人命存活。現住世者。¶
中間分位。火界風界。二界不滅。隨逐水界。而¶
得盈滿。是故彼身。無諸穢氣。既終歿已。邊際¶
分位。火界風界。二界俱滅。不隨水界而得盈¶
滿。是故彼身乃有穢氣。由此因故。其事如¶
是。¶

又問。何因人命存活。現住世間。出息入息。¶
而常隨轉。彼終歿者。其事不然。答命存活者。¶
以思惟發悟故。依止於思。是故存活出入息¶
轉。既終歿者。無所思故。其事如是。¶

又問。何因彼訓狐鳥。夜見晝不見。答彼訓狐¶
鳥。目中瞳人。其狀赤色。夜中無障。晝則有¶
障。是故夜見則晝不見。又問。何因人能晝¶
見夜乃不見。答人之目中瞳人。其狀黑色。晝¶
乃無障。夜即有障。是故晝見而夜不見。¶

又問。何因犬馬夜見而晝亦能見。答犬馬目中
<pb:KR6l0003_T_005-0524a>¶
瞳人黃色。晝夜無障。是故俱見。¶

又問。何因魚於水中能見。陸中不見。答諸魚¶
者目中瞳人。眵淚所覆。水中無障。陸中有障。¶
放水中見。陸中不見。又問。何因人之兩目。¶
陸中無障。水中有障。答人之目中瞳人。水泡¶
所成。是故陸中無障。水中有障。¶

又問。何因龜鼈蝦蟇。及水蛭等。水陸俱見。答¶
龜鼈蝦蟇。及水蛭等。目中瞳人。骨之所成。陸¶
中水中。俱無障礙。是故俱見。¶

對法大論中因施設門第九¶

總說頌曰。¶

#+BEGIN_VERSE
「　睡眠惡戾及掉舉
　多舌語言并暗鈍¶
　念慧而復煩惱增
　不頴利於禪定等
#+END_VERSE
」¶

又問。何因世間有多睡眠之者。答謂。有¶
人常所近習。多睡眠者。於光明法中。而不近¶
習。彼人至謝滅已。當復云何。謂作蟒蛇龍¶
等。由此因故。其事如是。¶

又問。何因有少睡眠者。答謂。若有人於光明¶
法中。作光明想。多所近習。於昏沈睡眠法中。¶
而不近習。彼人至謝滅已。當復云何。謂¶
仙人及出家人諸長者等。或生色無色界天¶
中。由此因故。其事如是。¶

又問。何因有惡戾者。答謂。若有人常所近習。¶
運用執行刀仗器械。諸惡戾人。不能近習。¶
不行刀杖。不惡戾者。彼人致謝滅已。當復¶
云何。謂作屠宰魁膾。畋獵漁捕。調制象馬。杻¶
械繫縛。諸不律者由此因故。其事如是。¶

又問。何因有不惡戾者。答謂。若有人常所近¶
習。不行刀杖。不惡戾人。而不近習諸惡戾者。
<pb:KR6l0003_T_005-0524b>¶
彼人至謝滅已。當復云何。謂作仙人及出家¶
人諸長者等。或生色無色界天中。由此因故。¶
其事如是。¶

又問。何因有掉舉者。答謂。若有人常所近習。¶
多掉舉者。不能近習。諸寂止者。彼人至謝滅¶
已。當復云何。謂作歌舞戲笑之人。或生欲界¶
天中。由此因故。其事如是。¶

又問。何因有不掉舉者。答謂。若有人常所近¶
習。諸寂止者。而不近習掉舉之人。彼人至謝¶
滅已。當復云何。謂作仙人及出家人諸長者¶
等。或生色無色界天中。由此因故。其事如¶
是。¶

又問。何因世有多舌多語之者。答謂。若有人¶
當所近習多語之人。不能近習少語之者。彼¶
人至謝滅已。當復云何。謂作鸚鵡鶖鷺拘枳¶
羅燕鴈等諸飛鳥。由此因故。其事如是。¶

又問。何因有不多舌多語者。答謂。若有人常¶
所近習少語之人。不能近習多語之者。彼人¶
至謝滅已。當復云何。謂作仙人及出家人。諸¶
長者等。或生色界無色界天中。由此因故。其¶
事如是。¶

又問。何因有暗鈍者。答謂。若有人不能近習¶
多聞之人。不以各各方處之言。說釋義理。由¶
此因故。其事如是。¶

又問。何因有不暗鈍者。答謂。若有人常所近¶
習多聞之人。不能近習寡聞之者。能以各各¶
方處之言。說釋義理。彼人至謝滅已。謂作婆¶
羅門中善說法者。或作沙門中善說法者。由¶
此因故。其事如是。
<pb:KR6l0003_T_005-0524c>¶

復次當知。少語之人。有其二種。一者卑賤二¶
者尊高何等是為。卑賤少語。謂若有人。雖復¶
卑賤。以有智故。常能依止父母師長名稱尊¶
者。及餘有智之人。故雖卑賤。而能少語。何等¶
是為尊高少語。謂若有人。本性尊高。而復有¶
智。常能依止父母師長名稱尊者。及餘有智¶
之人。故能少語。¶

又問。何因世有有行無慧之者。答謂。若有人¶
多求正法。心無厭足。然於理趣。不能伺察。由¶
此因故。其事如是。¶

又問。何因世有有慧無行之者。答謂。若有人¶
於法理趣。能諦伺察。然於正法。不能多求。¶
少以為足。由此因故。其事如是。¶

又問。何因世有無慧無行之者。答謂。若有人¶
不能多求正法。復於理趣。不能伺察。由此因¶
故。其事如是。¶

又問。何因世有有行有慧之者。答謂。若有人¶
多求正法。復於理趣。能諦伺察。由此因故。其¶
事如是。¶

又問。何因。而能住持正法。答謂。若有人能於¶
諸法行相之中依止。十二處法。而善攝受。由¶
此因故。其事如是。¶

又問。何因世有失念之者。答謂。若有人於不¶
善法。積集而轉。近習修作。廣多惡行。彼人身¶
壞命終。墮在惡趣地獄中。生地獄歿已。設欲¶
求生人同分中。縱得為人。壽量短促。人中¶
歿已。當生還復無多記念。所為忘失。由此因¶
故。其事如是。¶

又問。何因世有多記念者。答謂。若有人於諸
<pb:KR6l0003_T_005-0525a>¶
善法。積集而轉。近習修作。廣多善行。彼人身¶
壞命終。墮在善趣天界中。生天趣歿已。若欲¶
求生人同分中。即得為人。壽量長遠。人中歿¶
已。當生還復廣多記念。所為不忘。由此因故。¶
其事如是。¶

又問。何因世有深極煩惱之者。答謂。若有人¶
於其欲想瞋想害想欲因瞋因害因欲尋瞋尋¶
害尋。近習修作。於極煩惱。隨應而轉。由此因¶
故。其事如是。又問。何因世有不極煩惱之者。¶
答謂。若有人於出離想不瞋想不害想出離¶
因不瞋因不害因出離尋不瞋尋不害尋。近¶
習修作。於極煩惱。不隨應轉。由此因故。其事¶
如是。¶

又問。何因世有不能速成禪定忍辱二善法¶
者。答謂。若有人於其諸法行相決定義中不¶
善攝受。由此因故。不能速成禪定忍辱二種¶
善法。¶

又問。何因有能速成禪定忍辱二種善法者。¶
答謂。若有人於其諸法行相決定義中。能善¶
攝受。由此因故。即能速成禪定忍辱二種善¶
法。¶

對法大論中因施設門第十之一¶

總說頌曰。¶

#+BEGIN_VERSE
「　須彌大地及方處
　山有廣多草木者¶
　多樹及彼枝葉多
　花果豐盈茂盛等
#+END_VERSE
」¶

又問。何因一切山中。須彌山王。最高最勝。答¶
世界成。時彼須彌山。界地最上。處逕最上。殊¶
妙最上。輪圍最上。總聚方處。而成其山。由此¶
因故。須彌山王。最高最勝。
<pb:KR6l0003_T_005-0525b>¶

又問。何因北方地界。多樹多草。答世界成時。¶
北面風吹。界地最上。處逕最上。殊妙最上。總¶
聚方處。是故北方多樹多草。¶

又問。何因於大地中。一類地高。一類地下。答¶
此大地中。一類地方。土界高涌。得少天雨流¶
潤澍渧。其下低陷。故彼地下。又此大地。一類¶
地方。而有諸寶。謂鐵白銅白鑞黑鑞。及金銀¶
等。并餘所有堅硬之物。藏伏地中。雖天雨¶
潤渧。其下不陷。故彼地高。由此因故。大地¶
方處。有高有下。¶

又問。何因眾山之中。一類山高。一類山低。答¶
謂。世界成時。有極猛風。鼓地大種。總聚而¶
高。若復微風吹鼓少聚地種。故彼山低。又復¶
諸山地界高涌。得少天雨流潤澍渧。其下低¶
陷。故彼山低。有一類山。而有諸寶。謂鐵白銅¶
白鑞黑鑞。及金銀等。并餘所有堅硬之物。藏¶
伏山下。雖天雨澍渧。其地不陷。故彼山高。由¶
此因故。大地方處。山有高低。¶
《施設論》卷第五¶

