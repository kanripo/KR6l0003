#-*- mode: mandoku-view; -*-
#+DATE: 2015-08-30 20:47:16.559511
#+TITLE: 施設論
#+PROPERTY: CBETA_ID T26n1538
#+PROPERTY: ID KR6l0003
#+PROPERTY: SOURCE Taisho Tripitaka Vol. 26, No. 1538
#+PROPERTY: VOL 26
#+PROPERTY: BASEEDITION T
#+PROPERTY: WITNESS T
#+PROPERTY: LASTPB <pb:KR6l0003_T_000-0514a>¶¶¶¶¶¶¶¶¶¶¶¶
#+PROPERTY: LASTPB <pb:KR6l0003_T_001-0514a> ¶¶¶¶¶¶¶¶¶¶¶
#+PROPERTY: JUAN 1
¶
¶
No. 1538¶
《施設論》卷第一¶
¶
西天譯經三藏朝散大夫¶
試光祿卿傳梵大師賜紫沙門臣法護等奉　詔譯¶

對法大論中世間施設門第一(按釋論有此門梵本元闕)¶

對法大論中因施設門第二¶

論中問曰。有何所因。轉輪聖王。所有女寶。妙¶
色端嚴。眾所樂見。超人狀貌。如天色相。答轉¶
輪聖王彼女寶者。往昔修因。其事廣大。能以¶
清淨諸物布施。所謂清淨眾莊嚴具。并餘飲¶
食衣服。塗香粖香。床座舍宇。及燈明等。以如¶
是因故。輪王女寶。妙色端嚴。眾所樂見。超人¶
狀貌。如天色相。¶

又問。何因輪王女寶。不白不黑。膚色中均。不¶
長不短。不肥不瘦。身分亭等。答彼女寶者。往
<pb:KR6l0003_T_001-0514b>¶
昔修因。其事廣大。能行布施。謂以諸色香味¶
皆具足者。飲食等物。自手持奉。起無慢心。行¶
於布施。以如是因故。所有女寶。不白不黑。膚¶
色中均。不長不短。不肥不瘦。身分亭等。¶

又問。何因輪王女寶。寒時溫暖。適意快樂。答¶
彼女寶者。往昔修因。其事廣大。謂若有時。冬¶
際嚴凝。大風吹擊。境色極寒。人所惶畏。女寶¶
是時。於其父母知識。及師尊所。并餘沙門婆¶
羅門眾。不生惱害。而復愛樂不惱害者。即以¶
溫暖事用所攝。所謂衣服臥具。塗香粖香。床¶
座舍宇。爐炭火具。并餘溫暖。應用等物。廣行¶
布施。以如是因故。輪王女寶。寒時溫暖。適意¶
快樂。¶

又問。何因輪王女寶。熱時清涼。適悅快樂。答¶
彼女寶者。往昔修因。其事廣大。謂若有時。熱¶
際炎燠。日光熾逼。隨熱生蟲。人極增惱。女寶¶
是時。於其父母知識及師尊所。并餘沙門婆¶
羅門眾。不生惱害。而復愛樂不惱害者。即以¶
清涼事用所攝。謂持衣服臥具。塗香粖香。床¶
座舍宇。承足寶机。寶嚴環釧。多摩羅香。及多¶
羅香所成眾具。并餘應用等物。廣行布施。以¶
如是因故。輪王女寶。熱時清涼。適悅快樂。¶

又問。何因輪王女寶。身諸毛孔。有旃檀香。口¶
中常出優鉢羅花香。答彼女寶者。往昔修因。¶
其事廣大。謂於父母知識及師尊所。并餘沙¶
門婆羅門眾。不生惱害。而復愛樂不惱害者。¶
即以沈水薰陸欝金多摩羅等。及餘上妙諸¶
香。廣行布施。以如是因故。身諸毛孔。有旃¶
檀香。口中常出優鉢羅花香。
<pb:KR6l0003_T_001-0514c>¶

又問。何因輪王女寶。侍從轉輪聖王。先起後¶
坐。不失規儀。隨何所作。悉能承奉。勤力無¶
慢。而復愛語。答轉輪聖王。於長時中。隨所¶
作用。善業增強。長養成熟。現前勝報。以如¶
是因故。獲感女寶愛語承順。¶

又問。何因輪王女寶。能令轉輪聖王。悅意稱¶
順。然無染心況乎身語無不調柔。答轉輪聖¶
王。具大威德。於彼彼眾生。曾無異心。超人¶
意表。以如是因故。所感女寶。悅意稱順。然無¶
染心。¶

又問。何因輪王女寶。王欲行時。或坐立時。而¶
悉先知。即向王前。作是白言。快哉聖王。所欲¶
行邪。或坐立邪。悉當隨從。答彼女寶者。往昔¶
修因。其事廣大。謂具慈心。於欲界中。觀諸眾¶
生。於義所欲。於利所欲。及安樂欲。或若眾生。¶
起無利欲。不安樂欲。悉起慈心。慈眼觀視。以¶
如是因故。輪王女寶。於王進止。而悉先知。¶

又問。何因輪王女寶。超勝世間。常品女人。¶
如星中月。答彼女寶者。往昔修因。其事廣大。¶
謂自不殺生。復教他人。持不殺戒。自不偷¶
盜。不邪染。不妄語。不飲酒。復教他人。一一¶
修持。以如是因故。輪王女寶。超勝諸女。如星¶
中月。又問。何因輪王女寶。不乳產邪。答一切¶
女人。共所病者。謂即胎藏乳產之苦。彼女¶
寶者。於長時中。少病少惱。作諸善業。長養成¶
熟。現前勝妙。果報克成。以如是因故。輪王女¶
寶。而不乳產。¶

又問。何因輪王女寶。先於輪王。而趣命終。¶
答彼女寶者。修諸善業。長時不斷。現前勝妙。
<pb:KR6l0003_T_001-0515a>¶
果報克成。以如是因故。輪王女寶。先於轉輪¶
聖王。而趣命終。又問。何因輪王女寶。於諸女¶
中。獨得生天。答彼女寶者。本性賢善。而復¶
廣修十善業道。以如是因故。輪王女寶。於諸¶
女中。獨得生天。¶

又問。何因轉輪聖王。得有主藏臣寶。答轉輪¶
聖王。往昔修因。其事廣大。謂若有時。極寒極¶
熱。王於彼等寒熱時中。於其父母知識。及師¶
尊所。及餘沙門婆羅門眾。不生惱害。而復愛¶
樂不惱害者。隨時應用妙好醫藥。及所愛樂¶
上味飲食。并餘所須。承事供給。彼等受已。¶
身無不潔。衣無不覆。於晝夜中。常受快樂。以¶
如是因故。轉輪聖王。而能獲得主藏臣寶。彼¶
主藏臣寶者。大富自在。廣多眷屬。庫藏珍¶
寶。財穀豐盈。受用增積。善業報生。而具天¶
眼。能見伏藏。若有主宰。若無主宰。若水若¶
陸。若近若遠。來詣轉輪王所。乃至種種豐足¶
供給。勤力無倦。恭白王言。天子所須財寶等¶
事。悉能奉上。過去一時。有轉輪聖王。意欲¶
試驗主藏臣寶。即命寶船。涉水遊行。乃召主¶
藏臣寶。而謂之曰。汝今宜應以財寶等。供我¶
所須。時主藏臣寶。白彼轉輪聖王言。聖王¶
就岸。我當奉上王之所須。若不就岸。事應難¶
作。時王即當迴以寶船安泊岸側。彼主藏臣¶
寶。前詣王所。右膝著地。肅恭嚴奉。作潔淨¶
已。二手捧持四金所成上妙寶瓶。滿盛眾¶
寶。獻奉王前。白言聖王。受我所奉上妙眾寶。¶
即說頌曰。¶

#+BEGIN_VERSE
「　清陰細雨從天降
　俯近炎天盛夏時
<pb:KR6l0003_T_001-0515b>¶
　舉以眾寶奉輪王
　及施餘諸貧匱者¶
　彼等受已皆快樂
　丐者咸生歡喜心¶
　由斯業報廣無窮
　獲得最勝大財富¶
　有大神力具天眼
　當為轉輪聖王尊
#+END_VERSE
」¶

又問。何因主藏臣寶。獲得大富。廣多庫藏。受¶
用增積。答主藏臣寶。往昔修因。其事廣大。謂¶
能布施一切沙門婆羅門眾。諸貧窮者。諸往¶
來者。諸乞丐者。授以飲食衣服。花鬘塗香。床¶
座舍宇。燈明等物。以如是因故。主藏臣寶。獲¶
得大富。廣多庫藏。受用增積。¶

又問。何因主藏臣寶。勝業報生。能具天眼。於¶
諸伏藏。若有主宰。若無主宰。若水若陸。若近¶
若遠。而悉觀見。答主藏臣寶。往昔修因。其事¶
廣大。謂於父母知識。及師尊所。并餘沙門婆¶
羅門眾。不生惱害。而復愛樂不惱害者。又於¶
世間。普為一切。癡黑暗冥。作光明照。授與燈¶
明。及然燈具。破諸冥暗。悉使明亮。以如是因¶
故。主藏臣寶勝業報生。能具天眼。水陸遠近。¶
悉見伏藏。¶

復次頌曰。¶

#+BEGIN_VERSE
「　飲食衣服花鬘等
　往昔曾興清淨心¶
　自手持奉開施門
　復以燈明照諸暗¶
　得為主藏大臣寶
　近侍名稱轉輪王¶
　廣多富盛具大財
　能獲天眼見伏藏
#+END_VERSE
」¶

又問。何因轉輪聖王。得有主兵臣寶。答轉輪¶
聖王。往昔修因。其事廣大。謂於父母知識。及¶
師尊所。并餘沙門婆羅門眾。不生惱害。而復¶
愛樂不惱害者。於諸昏黑暗冥。作光明照。施¶
以燈具。悉使明亮。以如是因故。轉輪聖王。得
<pb:KR6l0003_T_001-0515c>¶
有主兵臣寶。彼主兵臣寶者。聰叡明利。善喻¶
善察。智慧具足。至於王所。以現世事。正法義¶
利。輔贊於王。於他世事。正法義利。亦悉輔¶
贊。於兵眾中。知其王意。存者存之。去者去¶
之。不勞王力。亦復不假四兵運用。無使疲懈。¶
而彼一切自然歸伏。¶

復次頌曰。¶

#+BEGIN_VERSE
「　世間昏黑暗冥者
　普作燈明為照曜¶
　施諸燈具及光明
　悉使廣大皆明亮¶
　又於父母及知識
　并餘沙門婆羅門¶
　廣作燈明普照明
　咸得破暗而煥曜¶
　由斯善業施安樂
　并餘善作諸勝事¶
　輪王以此勝報因
　獲得大智主兵寶
#+END_VERSE
」¶

又問。何因主兵臣寶。聰叡明利。善喻善察。具¶
有智慧。答彼主兵臣寶。往昔生中。昔因建立。¶
乃至極遠生生之前。已盡已滅。得為人時。於¶
諸沙門婆羅門。聰叡明利。具有智慧。善伺察¶
者。故往親近恭敬請問。何者是善。何者不善。¶
何者有罪。何者無罪。何者所作。當得勝上。離¶
諸罪業。隨所聞已。依法修行。常善伺察。常善¶
思惟。若事若因。勤求請益。作極拔事。行普¶
救因。增極恪志。逼切而行。以如是因故。聰叡¶
明利。具有智慧。¶

復次頌曰。¶

#+BEGIN_VERSE
「　往昔親近諸智者
　勤求伺察眾善因¶
　發起最上利益心
　於一切處無退倦¶
　主兵臣寶由斯力
　今得聰叡具智明¶
　迅疾發興精進心
　今為輪王主兵寶
#+END_VERSE
」¶

對法大論中因施設門第三
<pb:KR6l0003_T_001-0516a>¶

總說頌曰。¶

#+BEGIN_VERSE
「　轉輪聖王而具有
　輪寶象馬并珠寶¶
　女寶主藏及主兵
　長壽無病具色相¶
　適意自在復多子
　廣如第三蘊中說
#+END_VERSE
」¶

如論中說。轉輪聖王。即同如來應供正等正¶
覺。¶

復次頌曰。¶

#+BEGIN_VERSE
「　如論所說轉輪王
　即同無上大法王¶
　於此大地境界中
　轉大法輪作善利¶
　以彼轉輪聖王者
　應觀即同佛如來¶
　咸起悲心愍世間
　廣利一切大寂默
#+END_VERSE
」¶

如轉輪聖王有輪寶者。應知即同如來應供¶
正等正覺出現世間所說聖八正道法。以佛¶
所說八正道者。能破世間一切煩惱。於諸法¶
中。得無障礙。¶

復次頌曰。¶

#+BEGIN_VERSE
「　轉輪聖王輪寶者
　於此大地能摧伏¶
　如佛開演八正門
　解除一切魔怨縛
#+END_VERSE
」¶

如轉輪聖王有象寶者。應知即同如來應供¶
正等正覺所說四神足法。以佛所說四神足¶
者。能破世間一切煩惱。於諸法中。得無障礙。¶

復次頌曰。¶

#+BEGIN_VERSE
「　轉輪聖王白龍象
　騰空來往悉自在¶
　如來神足亦復然
　瞿曇名稱廣神化
#+END_VERSE
」¶

如轉輪聖王有馬寶者。應知即同如來應供¶
正等正覺所說四正斷法。以佛所說四正斷¶
者。能破世間一切煩惱。於諸法中。得無障¶
礙。¶

復次頌曰。
<pb:KR6l0003_T_001-0516b>¶

#+BEGIN_VERSE
「　輪王青身妙馬寶
　圓具調馴迅若風¶
　如佛四正斷法門
　速證無為寂靜果¶
　馬相嚴好頭頂黑
　而彼馬寶輪王乘¶
　四正斷法亦復然
　瞿曇名稱廣自在
#+END_VERSE
」¶

如轉輪聖王有珠寶者。應知即同如來應供¶
正等正覺天眼具足。以佛如來具天眼者。隨¶
諸眾生有所樂欲。佛以天眼悉能觀察。¶

復次頌曰。¶

#+BEGIN_VERSE
「　輪王瑠璃妙珠寶
　普遍照曜悉光明¶
　如來天眼亦復然
　普遍觀照悉無礙
#+END_VERSE
」¶

如轉輪聖王有女寶者。應知即同如來應供¶
正等正覺喜覺。支法。¶

復次頌曰。¶

#+BEGIN_VERSE
「　轉輪聖王妙女寶
　眾所樂觀復悅意¶
　喜覺支法亦復然
　瞿曇名稱善適悅
#+END_VERSE
」¶

如轉輪聖王有主藏臣寶者。應知即同如來¶
應供正等正覺四姓親近。謂剎帝利婆羅門¶
吠舍首陀。於佛世尊現所恭敬持以飲食衣¶
服及餘床座病緣醫藥。奉上世尊。¶

復次頌曰。¶

#+BEGIN_VERSE
「　如彼轉輪大聖王
　最上大富具大財¶
　瞿曇聖主大名稱
　四姓恭敬亦如是
#+END_VERSE
」¶

如轉輪聖王有主兵臣寶者。應知即同如來¶
應供正等正覺具大勝慧。以佛大慧。能破世¶
間一切煩惱。解除魔縛。於諸法中。得無障¶
礙。¶

復次頌曰。¶

#+BEGIN_VERSE
「　主兵臣寶善伺察
　復能決擇諸義利¶
　如來大慧亦復然
　解除魔怨諸結縛
#+END_VERSE
」
<pb:KR6l0003_T_001-0516c>¶

如轉輪聖王壽命長遠久住世者。應知即同¶
如來應供正等正覺。久住世間隨諸眾生。所¶
有願求悉令圓滿。若住一劫或過一劫。是謂¶
長壽。轉輪聖王。正法化世。住壽一劫。亦復¶
如是。¶

如轉輪聖王少病惱者。應知即同如來應供¶
正等正覺。無諸損惱病苦不生。¶

復次頌曰。¶

#+BEGIN_VERSE
「　轉輪聖王少病惱
　最上正法化世間¶
　世尊大師具名稱
　無病無惱常安樂
#+END_VERSE
」¶

如轉輪聖王妙色端嚴具三十二大丈夫相。¶
一切人眾傾渴瞻仰者。應知即同如來應供¶
正等正覺。三十二相。清淨圓滿。一切眾生。瞻¶
仰無厭。¶

復次頌曰。¶

#+BEGIN_VERSE
「　輪王正法化於世
　相好端嚴眾樂觀¶
　亦如世尊妙相嚴
　最勝功德皆具足
#+END_VERSE
」¶

如轉輪聖王眾所瞻覩生悅意者。應知即同¶
如來應供正等正覺。一切眾生欣樂瞻仰。覩¶
者咸生適悅之心。¶

復次頌曰。¶

#+BEGIN_VERSE
「　輪王正法化世間
　見者咸生欣悅意¶
　如來大師最上尊
　眾生瞻覩皆欣慶
#+END_VERSE
」¶

如轉輪聖王千子圓滿色相妙好勇猛無畏善¶
伏他軍者。應知即同如來應供正等正覺。善¶
化一切眾生。修行得果。勇猛無畏。摧煩惱力。¶
趣真實道。¶

復次頌曰。¶

#+BEGIN_VERSE
「　轉輪聖王有千子
　勇猛無畏色相嚴
<pb:KR6l0003_T_001-0517a>¶
　能摧他軍具力能
　正法真實而治化¶
　如來大師化眾生
　悉使修行住果位¶
　四向四果無畏尊
　此等是謂八人地
#+END_VERSE
」¶
《施設論》卷第一¶

